
<br>Všetci začali do nás kvákať ako vrany. Aj tí panskí Poliaci, len aby nám ukázali, že sú páni. Mocní nám vyklovali oči, slabší dali sa potom do bachora.
<br>10
<br>
<br>Uvidíte Menkina, Nemci udrú na Poliakov.
<br>- Udrú, povedal Amerikán, spomenúc si, čo videl v Berlíne.
<br>11
<br>
<br>Portál kostola clonily košaté lipy. Jeho mama mali 15 rokov, keď tieto lipy nazývali sa ešte lipkami.
<br>16
<br>
<br>Vracal sa z poľskej vojny. Kilometre, telegrafné stĺpy a komíny spálených dedín.
<br>17
<br>
<br>Pred nemeckými bombardérmi Poliakov už nezaštíti ani nebeská Panna Čenstochovská.
<br>23
<br>
<br>Už ani Boh nepoloží do cesty  nepriateľským armádam močariská, plné vody.
<br>23
<br>
<br>Nemci na Slovensku zavčasu prikázali urovnať a poliať cesty asfaltom a podopierať všetky mosty už týždne pred začiatkom vojny. Po všetkých cestách od západu valily sa nekonečné kolóny tankov, motorových vozidiel a kanónov. Hrnuly sa železné opachy vo dne, v noci. Pod nimi sa chvely hradské a múrané chalupy  pukaly od otrasov.
<br>23
<br>
<br>Obločné tabule drnčaly neprestajne ako pri zemetrasení. Ľudia sa zadúšali v mastnom dyme a v benzínových parách. Tŕpli hrôzou. Pevý raz videli na vlastné oči silu nemeckej armády, silu strojov. Videli nemeckých vojakov upriamených na výboje. Cítili, že takejto sile sa nič nepostaví do cesty a nič neodolá. Tušili osud Poľska.
<br>24
<br>#
<br>
<br>V Gdyni sa bojuje. Slovenská zástava zaviala v Javorine. Murgaš prehovoril. Vodca prehovoril. Boh nám pomáhaj v boji, udatní vojaci. V Jeho mene zvíťazíme.
<br>24
<br>
<br>Nemci zvíťazia a budú víťaziť. Ja ako starý rakúsko-uhorský kapitán vám to vravím. Po Poľsku príde rad na Francúzsko, na Anglicko.
<br>Ja Nemcov poznám, nikto sa im nevyrovná. Rakúska armáda dávno hladovala, keď Nemci mali ešte gulášové konzervy.
<br>28
<br>
<br>Príde aj na Ameriku rad, lebo Nemci sa chcú stať námornou a koloniálnou veľmocou.
<br>28
<br>
<br>Hulubičí národ? Nám nadávajú naši záškodníci a Čechoslováci do rojkov. Sťa orli tatranskí sme zaštítili svoju krajinu, svoje mestečká a dediny, svoju tisícročnú dedovizeň, Bohom nám danú, a na severe sme si chrabro vybojovali, čo nám patrí, Javorinu.
<br>29
<br>
<br>Všade mal veľkú časť účastnín, ešte aj má, ak podniky prosperujú. Ak prosperovaly, prosperoval predovšetkým on, ak krachovaly, a krachovaly často, o nič neprišiel. Vždy včas predal všetky akcie vlastencom väčším, ako bol on. Remeselníci a haleniari pokúpili za posledné groše jeho akcie.
<br>32
<br>
<br>Tí spravodliví dnes nechodia po ulici. Nie je ich mnoho, ale sú predsa.
<br>32
<br>
<br>Ustupujúci nepriateľ nemá chvíle oddychu. Nemecké jednotky ho prenasledujú  v scelenom postupe.
<br>34
<br>
<br>Nemecký film - vodca ponúkol Poľsku veľkorysé riešenie. Dopravné spojenie a záruku hraníc na 25 rokov. Poliaci reagovali mobilizáciou. Poliaci robili provokácie, šírili letáky k pochodu na Berlín. "Pre veľmoc ako Veľkonemecká ríša to bolo neznesiteľné.
<br>Ôsmy deň ťaženia, poľská armáda pri mestách... obkľúčená, ukoristených ... kanónov, tankov, lietadiel, ľahkých zbraní."
<br>34
<br>#
<br>
<br>"Hlavný stan vodcu postupoval s armádou. Vodca sa delí so svojimi bojovníkmi o námahu boja."
<br>Na vidličke si vhodil do úst kus mäsa. Príliš otvoril ústa, aby si fúzy neumastil.
<br>34
<br>
<br>"Bránila sa iba Varšava." Vodca sa díval na siluetu mesta periskopom z panciera. "Rozhlasom a letákmi vyzývali, aby kapitulovali. Veliteľ mesta nechcel zachrániť ani civilné obyvateľstvo. Odišlo iba 200 diplomatov."
<br>"Keď zlyhali všetky pokusy o záchranu mesta a civilného obyvateľstva, prichádzajú k slovu delá."
<br>"Po márnom odpore Varšava sa predsa vzdala dňa 27. septembra. 120 000 vojakov odišlo do nemeckých sberných táborov.  Budú v Ríši pracovať na stavbe novej Europy."
<br>"Vodca s dôverou hľadí na svoju armádu." Okuté čižmy družďaly na dlažbe varšavského námestia.
<br>34
<br>#
<br>
<br>"Hej, chlapci zpod Tatier, tvrdé päste máte." Hlásateľovi sa triasol hlas. Pred tlstým kňazom presne ako pred vodcom ríše na defilé vo Varšave pochodovalo vojsko. Tlstý kňaz zdravil pohybom veľmi podobným, akoby sa prežehnával.
<br>"V spravodlivom boji slovenská armáda oslobodila Suchú Horu, Hladovku, Jurgov."
<br>35
<br>#
<br>
<br>Fanfáryvz megafónov, pochody Hlinkovej gardy, Sme Hlinkova garda, Hlinka vodca náš a Nemecký hlavný stan hlási tvorili príchuť dní, v ktorých sa všetci strácali.
<br>45
<br>
<br>Zato však jej muž, drobný úradníček na pošte, dlho čakal s otraseným scedomím na príležitosť. Keď konečne nadišla, poriadne ju využil. Stal sa miestnym a potom okresným veliteľom gardy. Nie bez vlasteneckého nadšenia strážil so svojimi gardistamimosty a skladiská v puči generála Prchala. Pratal Čechov zo Slovenska. Od neho záviselo, kto z takzvaných slušných Čechov nemusí naspäť do Protektorátu. Stal sa protektorom árijských spoločníkov v židovských obchodoch. Vo svojom vplyvnom postavení mohutnel tento otrasený človek a liečil si svoju hrdosť.
<br>54
<br>
<br>Do posledného švíka vystrojený ako ozajstný Amerikán v manchestrovom trištvrtinovom kabáte so širokým golierom a solídnych nepremokavých topánkach prechádzal sa po meste.
<br>Vedelo sa o ňom, že prišiel z blahobytnej a bezpečnej Ameriky domov do kraja v najnepríhodnejší čas vojny.
<br>Hovorilo sa o ňom ako o počasí. V rozhovoroch vracali sa k nemu ľudia ako sa v skutočnosti Amerikán vracal na tie isté miesta. Nakoniec Amerikán krúžil nielen v uliciach, ale aj v hlavách ľudí ako utkvelá predstava v mysli blázna.
<br>54
<br>
<br>Vyprázdnila ho celkom načisto. Nezostalo v ňom nič, ani jedinej špinavej predstavy, ktorá mohla byť hnutím za ďalšou rozkošou.
<br>56
<br>
<br>V gymnáziu bola väčšina profesorov študentmi z univerzít. Vystrčili i ich, lebo nový štát potreboval v školách čerstvé sily nezaťažené minulosťou. Za malé platy vyžadoval od nich horlivé služby. Vychovávať mládež v duchu kresťanskom a nacionálnom, či už s tým súhlasili, alebo nie. Pretože títo mladí ľudia mali vykonávaťúlohu ako dáke platonické ženské predajné, rýchlo prepadli pocitu hnusu a otrávenosti. Predpoludním si odučili v triedach svoje hodiny a popoludní sa schádzali v ústave, lebo doma v zariadených izbách im bolo otupno a z platov nezvyšovalo im ani na čiernu kávu v kaviarni.
<br>57
<br>
<br>Ženy zostávali verné, Juliška komusi v minulosti a Darina zasa komusi do budúcnosti.
<br>59
<br>
<br>Poslať niekoho do protektorátu bolo tiež také hrozné ako posielať na istú smrť. Podľa chýrov vládol tam taký prísny poriadok, že aj za národnú bravčovinu s kapustou a knedlíkmi bol trest smrti zastrelením.
<br>63
<br>
<br>Pani riaditeľová pochádzala z Veľkej Bytče, rodiska vodcu štátu. Ona a jej rodina, všetko mäsití, červenolíci mäsiari, neznášali, že Karolkin muž ďalej zostal profesorom a vo voľnom čase sa piple so slovíčkami, ako by z takej roboty mohol mať niekto dáky osoh.
<br>Vodca štátu chodieval ako poriadny synáčik domov k rodičom na bravčové hody, ktoré sa každým rokom odbavovali podľa starých obyčají. Nebolo ťažké Karole sa dostať na rodinnú slávnosť bravčových hodov po domácky v bielej zástere, veď konečne celé Slovensko bola iba jedna rodina.
<br>Otec strojil zabíjačku, dcéra Karola pomáhala nosiť na stôl. Použila výsad starých ľudáckych katolíkov, bozkala vodcovi ruku a zámerne sa pomýlila v reči. Pri pohrdline s chrenom, ktorá vodcovi mimoriadne chutnala, vyslovila prosbu.
<br>- Ale, pán dekan, prosím, môj Belo zostal obyčajným profesorom. Môj starý zbiera írečité slovíčka, do novín píše každú nedeľu, ale nemusel by byť stále profesorom, keď každý chabre peniaze, hoci nebol ani ľudákom ako my.
<br>Pán dekan si spomenul a lichotivo sa vyjadril, že má zásluhy o očistu slovenčiny od českého nešváru a že by bol hriech zabúdať na takých zaslúžilých národovcov.
<br>- Nech je aspoň riaditeľom, Jožko, zaorodovala zaňho láskavo aj vodcova matka.
<br>64
<br>#
<br>
<br>Darina ho bozkala, keď chudák nešiel domov, ale do Protektorátu. Piružný v tejto zriedkavej chvíli poplieskal ju po zadku, aby na rozlúčke bolo aj niečoho veselého.
<br>65
<br>#
<br>
<br>- Darina!, zacnel si neraz hlasne Tomáš.
<br>- Čo chcete, Tomáš?, ozvala sa Darina, ak bola pri stole.
<br>- Nič. Len tak, Darina.
<br>66
<br>
<br>Kdeže sa rozutekala naša mládež? Čo robí teraz na jar? Vo vlakoch, na cestách, po dedinách a po krčmách, hovorím, aj po krčmách, počúva skazené reči, je vystavená rozvratným myšlienkam.
<br>Áno, musíme zahatať príboj rozvratu a skazenosti. Áno, musíme vysoko mládeži postaviť ideál kresťanský a národný.
<br>69
<br>
<br>Rýchlik sa rútil ďalej. Až sa dorútil do mŕtvolnej a hnizom zohyzdenej krajiny. Bola to krajina cirkvi svätej a Bohu nepriateľského boľševizmu, krajina zahalená mŕtvymi mrákavami, krajina, ktorú nikdy nezahreje svetlo pravdy božej, ktorú nikdy nerozveselia radostné lúče Ducha svätého.
<br>Oblial nás pot úzkosti. Z ruky vyadla čaša svetskej radosti. Bolo už príliš neskoro pre hriešnikov, čo sa dosiaľ s radosťou až po hriešne gágory váľali vo vlastných výkaloch svojich nerestí.
<br>Vo snách videl sluha boží skazu sveta a zatratenie večné, do ktorého sa dnešný svet rúti napriek ustavičnému napomínaniu cirkvi svätej apoštolskej, ktorá volá: Čiňte pokánie, pokým je čas.
<br>75
<br>#
<br>
<br>Však vieš, že na Kysuciach gazdiné nevedia ani chleba napiecť, lebo pečú iba pagáče v trúbe.
<br>80
<br>
<br>Poľný maršal Rommel s vodcom, geniálne sklonení nad stolom, prikrytým obrusom máp. Vodca ukazuje smer náporu, poľný maršal prikyvuje, celembá sa mu na krku kríž.
<br>81
<br>
<br>Malý národík pod Tatrami napriek spojenectvu a čestnému slovu vodcu pociťoval strach z víťazstiev svojho vodcu pociťoval strach z víťazstiev svojho ochrancu. Bol v rozpakoch, či má naďalej zostať holubičím, alebo či sa má stať bojovným národom. Ak zostane holubicou, nájde sa jastrab, čo ho zožerie. Mal by sa stať bojovníkom, ale zrejme nemá za čo bojovať, keď si už vybojoval 3 oravské dediny.
<br>89
<br>
<br>Od pamäti cestovali po Republike - z Vyšného Kubína do Karlových Varov, z Jasiny do Pelhřimova. Mali sme laskominy, pražská šunka, znojemské uhorky, syrečky, čiže kvargle, pardubické perníčky, čokoláda Orion, Stollwerckove cukríky z Bratislavy, až mali chlapci plné ústa sladkej sliny. Republika musela byť sladká ako cukrík pre kvartána. No, a české sklo, ktoré sa rozváža po celom svete, a Škodové závody a prírodné krásy. Prírodné krásy, prírodné krásy máme veľmi mnoho, ľadové a kvapľové jaskyne, gejzír v Herľanoch, a vôbec naša vlasť je veľmi krásna, ako spievame v štátnej hymne Kde domov můj. A mali sme aj svetových mužov, Husa, Komenského, tatíčka Masaryka a iných. Ktorých iných, Generála Štefánika, ktorý bol na ostrovoch Tahiti.
<br>94
<br>
<br>/* Učitelia majú ešte v živej pamäti, ako sa v škole učili o československej vlasti. Teraz máme vlastný štát a v školách sa vymývajú mozgy náboženstvom. Lebo vychovávame národ v duchu kresťanskom a národnom */
<br>
<br>Keď sa strýko vrátil z Ameriky, neustále sa vracal pohľadom na svet, ktorý našiel na Kysuciach. Povzdychol si: Ba, tu sa nič nezmenilo. Bolo to preňho úľavou, hoci sa nezmenila ani bieda, ani podvedomý pach kapusty, pomiešaný s pachom biedy.
<br>Za ten čas v Amerike sa vždy čosi zmenilo, napríklad narástol nový komplex Swiftových fabrík.
<br>97
<br>
<br>Tomáš si tiež nevedel rady so svetom. Len toľko vedel, že nemožno zostávať na mŕtvom bode.
<br>97
<br>
<br>Keď cestoval na Vrútky, veľká križovatka na druhej strane Veľkej Fatry robila naňho dojem predmestia ešte neexistujúceho veľkomesta. Vetché domy, slepé uličky, špinavé krčmy, železničiarske dielne, opustená fabrika, velká hrmotiaca stanica v huľavách dymu.
<br>98
<br>
<br>Odvtedy, čo Považím pretiahli železnicu, zo zastrčenej turčianskej dediny sa stala veľká križovatka, miešali sa tu všetky národnosti strednej Europy, Maďari, maďaróni, Nemci z Viedne, Poliaci a Česi zo Sliezska a domáci turčianski zemani. Za pol storočia namiešal sa tu zvláštny národ, ktorý sa na povrchu vyznačoval peknými ženami a flinkami.
<br>98
<br>
<br>Nemci prervali Maginotovu líniu pri Maubeuge, čo bolo vidieť hlavne na Lašutovi. Zavetrili sa politicky, ako by podľa sektárskeho pachu. Pretože nebolo bezpečné hovoriť, čo si kto myslí, a že nemalo valného smyslu vôbec si niečo myslieť, ľudia vetrili po sebe z túžby i zo strachu s jemnosťou divej zveri.
<br>100
<br>
<br>Ja rozmýšľam.
<br>To si prišiel na stanicu rozmýšľať?
<br>100
<br>
<br>Židovský nos. Podľa všetkých pravidiel a zvyklostí bol zohnutý. Pozorovala jeho krivku zpredu i zboku. Tenké nozdry objektívne bolo treba pokladať za semitské.
<br>116.
<br>
<br>Hja, dcéra moja, na ulici nebudeš ukazovať svoje árijské papiere. Vo vačku papiere ti nikto neuvidí, ale neprestane sa dívať na tvoj nos, peknej ženy.
<br>117
<br>#
<br>
<br>Naozaj si myslím, Fraňo, že máme v sebe plno židovských komplexov. Preniká alebo nás už preniklo povedomie smradľavého Žida. Myslíme si, že o nás ľudia, slušní ľudia, ináč nepomyslia, ako smradľavý Žid. Hovoríme takto sami o sebe, aby sme predišli, čo si oni myslia. My myslíme, že si myslia, oni si myslia, či si myslíme, fuj, oni aj my si myslíme alebo nemyslíme stále dokola. Človek príde o rozum. Fraňo, máš pravdu, my sami sa opantávame do vlastných myšlienok a do myšlienok svojich nepriateľov.
<br>117
<br>#
<br>
<br>Pohovorime si, veď sme svoji. Naliehal znova. Veď sme svoji, Slováci. Užívalo sa v tých rokoch ako posledného argumentu, na ktorý sa odvolávalo v háklivých veciach svedomia.
<br>120
<br>
<br>Keď ho dostatočne domlátil svojou dobrotou, riaditeľ sa po prstoch vzdialil ako od postieľky, kde  zaspávalo dieťatko.
<br>123
<br>
<br>Hlavný stan vodcu hlási, Hlavný stan vodcu hlási, Vždy bližšie k Parížu, Tieň porážky nad Parížom, Paríž na dohľad. Nemecké vojská obsadili St. Quentin a už sú len 100 km od Paríža, Územie Eupen a Malmedy pripojené k Nemeckej ríši, Strach pred inváziou v Londýne, Pobrežné grófstva budú evakuované, Angličania bombardujú kláštory, Nemecko si chce pripojiť Alsasko-Lotrinsko, Kradli detské kočíky, Krásne oslavy Božieho Tela, Rektor univerzity v zbožnom sprievode Bratislavou, prudké boje pri Boulogne sur Mer, Žijeme v storočí syntetických látok.
<br>127
<br>
<br>Čo je pravda? Písala Slovenská pravda. Pravda je, že sa málokde riešila židivská otázka tak radikálne, Židia z verejných služieb prepustení, V riešení Židovskej otázky nepoznáme kompromis, Odňali pracovné povolenie lekárom. Maďarský vyslanec J. Szabó de Szentmiklós, španielsky vyslanec Don Carlos y Caudre Comte de Bailén v Šaštíne prijali požehnanie.
<br>Gigantický útok nemeckých leteckých síl na anglickú flotilu, Kde zamieria nemecké vojská? Na Londýn, či na Paríž?
<br>Kúpte si Česko-Slovensko, Filatelisti jubilujú, Každý by mohol byť krajší, keby používal Juno krém, Postup v otázke arizačnej jednotný, Spory medzi nemeckom a Ruskom sú len želaním spojencov, Obľúbený slovenský primáš Jožko Pihík denne v kaviarni Múzeum.
<br>128
<br>
<br>Na smetisku dejín ocitly sa plutokracie - vypovedal s mohutným pátosom.
<br>131
<br>
<br>Mohutným gestom ukázal do rohu dvora na smetisko, kde stály plechové koše s odpadkami. Francúzsko, ktoré zradilo, samo sa stalo obeťou zrady.
<br>131
<br>
<br>Nízky človek na pódiu v liskavých čižmách vyvrátil hlavu k nebu. Nepršalo, nebo bolo bez mráčika, ale hlavný veliteľ urobil dojem, že na jeho tragickú tvár spadne vlaha nebies.
<br>131
<br>
<br>Nás, chvalabohu, sa nijako nedotýka Francúzska, ani skapínanie britského impéria. My sme v historickej prezieravosti svoj osud včas spojili s neprekonateľným rozmachom Veľkonemeckej ríše. Štátnickým činom veľkých synov národa, ministerského predsedu a prezidenta, zabezpečili sme si budúcnosť. Keby sme aj nemali garanciu na 25 rokov, máme najvyššiu možnú garanciu, slovo vodcu, čestné slovo tvorcu dejín novej Europy.
<br>132
<br>
<br>Hlavná vec, že máme slovo vodcu. So zábezpekou si tuná žijeme v pokoji.
<br>132
<br>
<br>Slovenský štát pod Tatrami vo víchrici je a bude hniezdom pokoja. Slovenský štát, vďaka vám, Hlinkove gardy je jedna veľká rodina.
<br>132
<br>
<br>Bola vážna, až príliš vážna.
<br>- Čo tiahnete do boja? Opýtal sa jej kyslo žartom.
<br>150
<br>
<br>T O H U - B O H U
<br>COEUR EXPLOSIF. Vybuchlo srdce, hlava, a či mína?
<br>153
<br>###
<br>
<br>Naturalizovaný Francúz, klavírny virtuóz Jery Vassioski uviazol na svojom turné vo Švajčiarsku. Zatiaľ padla Varšava a Francúzsko dostalo smrteľný úder.
<br>...
<br>Jery Vassioski sa živil lipovým té s mliekom, mal na sebe málo mäsa a mnoho nervov. Na jeho byte, rue Jean- Baptiste 8, našli veľké zásoby lipového kvetu a peknú seriu termosových fliaš. Dve z nich boli naplnené citom a myšlienkami, ktoré otvorili a podrobili analýze pyrotechnici, lebo prípad Jeryho Vassioského, s určitosťou môžeme povedať, nebol prípadom pre psychoanalýzu, hoci sa zamiešala doňho predsa plavovláska.
<br>...
<br>Vo vile Jakuba Meissningera na samých hraniciach švajčiarsko-francúzskych schádzala sa medzinárodná spoločnosť, väčšinou mladí mužskí. Vysokí francúzski dôstojníci prichádzali v civilnom prestrojení. Pán Meissninger, bývalý konzul z Paraguaya, z veľkého okruhu mladých ľudí nesústreďoval na seba iba svoju ženu a dve dcéry. Tri dámy milovali Chopina, kým...Kým Chopin mal kľúče od vily. A viac. Medzi jednotlivými číslami domácich koncertov subtílny virtuóz posilňoval sa lipovým té. Pripusťme, že sa takto z drobných, zrkadlových sklíčok v popole dá sostrojiť história. Keďže hovoria všetci, že Vassioski nebol psychopatom, zostáva otázka, čo za traskavinu si tento umelec ukladal do mozgových závitov. Najprv do závitov hlavy a potom do termosiek.
<br>154
<br>#####
<br>
<br>- Čítali ste literatúru? (Nápisy na plotoch Kde ste, komunisti?)
<br>173
<br>
<br>Choďte na púť do Bánoviec. Všetkých vyslyšal, ktorým som poradila, aby tam išli.
<br>Ako vravím, pán prezident a vodca, každú nedeľu prijde na svoju faru. Každú nedeľu slúži omšu za svojich farníkov, za všetkých, čo sme Slováci a katolíci. Vrúcne sa po omši modlí za farníkov svojho štátu. Je to veľmi dojemné. Viete, on za nás všetkých slúži omšu svätú a potom sa modlí na kolenách. Pán prezident po omši raňajkuje. Ľudia, čo ho prišli prosiť, ho čakajú pred farou. Potom ich po jednom prijíma. Každého vypočuje a každého vyslyší.
<br>Pán prezident sa niekedy spýta, kto ho prosí, či reku nezmeškal omšu svätú. Ak zmeškal, ani ho nevypočuje.
<br>Prídete k nemu. Nebojte sa mu ruku pobozkať. On si dá ruku bozkať, hoci je prezidentom. On aj povedal, že v Bánovciach je stále pánom dekanom pre poriadnych katolíkov.
<br>Len mu smelo všetko povedzte. On vyslyší. On je dobrý.
<br>177
<br>
<br>Keď odchádzala, zacítila z kuchyne vôňu vyprážaných kureniec a uhorkového šalátu.
<br>
<br>Inde je vojna, my si tuná žijeme, chvalabohu, v pokoji. To je milosť božia.
<br>178
<br>
<br>Komunistickí intelektuáli sa stretávali v kúpeľoch. V činžákoch nemali kúpeľne, bolo zvykom chodiť do horúcej pary pondelok, stredu a piatok. Bolo to verejné tajomstvo, ale nikoho nemohli trestať, keď sa rozhodol ísť do pary.
<br>
<br>Komunizmus bol pre ňu zvláštny hriech, ktorý sa tresce už na tejto zemi áreštom.
<br>179
<br>
<br>Prišli žandári, vypytovali sa na Tomáša, kto prichádzal za ním do domu, či nevie takto, aké knihy a noviny čítal jej študovaný syn.
<br>182
<br>
<br>Ako jej s výsmechom odpovedali, ako sa k nej hrubo správali, ani trochu sa to nepodobalo milým sľubom a úsmevom pána dekana v Bánovciach.
<br>183
<br>
<br>Ani slovom sa už nepriečila Amerikánovi. On zariadil, čo bolo treba, rýchlo, po amerikánsky.
<br>183
<br>
<br>Domáci ľudia pri jednom stole dopíjali zásoby dobrého vína z Republiky.
<br>184
<br>
<br>Klapovec spomínal, že jeho pradedo, ktorý sa volal Klappholz, prenajal krčmu od mesta, dedo ju kúpil a pristavil hotel a kaviareň. Ale bol múdry, že krčmu nezmodernizoval. Rozumel ľuďom.
<br>- Aby krčmár ľuďom nerozumel.
<br>185
<br>
<br>A vám radím, nech krčma stojí, ako stála. Ani sa jej nedotknite, keď si nechcete ľudí odpútiť. Mne tak radil môj otec. A to bol tiež múdry človek.
<br>185
<br>
<br>Nestačilo, že svetová vojna pokosila veľa chlapov. Po vojne prišla španielka. Tá až len kosila všetko, ženy, deti, stárež i chlapov, čo sa z vojny vrátili.
<br>191
<br>
<br>Výsluch:
<br>Povedali ste nám rozprávku. Neveríme ani slovo. Každý príbeh má postavy. Ak vám máme veriť, hovorte mená. Čím viac mien, tým lepšie. Každému o kom budete rozprávať, uškodíte. Dobre si premyslite, koho chcete spomenúť.
<br>- ľudia sú hovadá, čo v svojej sebezáchove urobia všetko.
<br>
<br>Väzenie. Postavené tak, aby každý krok na plechových schodoch bolo počuť všade. Cely ako ulity. Len sa v nich počúvalo. Všetka krv bola v ušiach, vytvorila sa citlivosť na všetky zvuky.
<br>
<br>Posledné roky ľudia na Kysuciach varili všetko na polevo, slopali ako bravce planú vodu a zelené. Potom padali ako muchy na španielku. Boli by sme všetci pomreli. V tejto pliage zostal s nami doktor Hálek. On chodil po dedinách a všetko choré rozkázal zvážať na kopu do Turzovky. Tam to pomrelo, ale my sme už tak nemreli.
<br>191
<br>
<br>Lyčko bol odjakživa smelý a výbojný. Písal básne a chodil agitovať po Kysuciach.
<br>192
<br>
<br>Čuchal, ľahkým spôsobom v rozhovore nadhadzoval možnú súvislosť, hnal sa po stope podľa toho, ako sa vše Menkinovi uľavilo, keď bol vedľa.
<br>Tajomníka nerušilo, že bol mnoho ráz vedľa. Úmyselne odbočoval a vracal sa naspäť na stopu.
<br>196
<br>
<br>Skromnosť je cnosť všetkých horlivcov.
<br>197
<br>
<br>Voľné rozhovory bola tá najhrozivejšia metóda vypočúvania. Priateľské a neformálne otázky, debaty o názoroch v predstieranej ľudskej atmosfére.
<br>Raz mu tajomník vysvetlil metódy. Na zastrašenie ukázal fotky dobitých chlapov, ktorí sa zaťali.
<br>201
<br>
<br>O ženičke z ľudu, ktorá prišla za prezidentom na faru prosiť za milého synáčika-komunistu, kolovala po Bratislave anekdota. Pán prezident, dojímajúc sa úbeľovou dušou veriacich farníkov svojho štátu, sám ju rozprával niekoľko ráz vo vládnej spoločnosti. Kňazi uvádzali vo svojich kázňach ako príklad, novinári na túto tému písali. Áno, náš ľud má hlboko veriacu dušu bez poškvrny komilunizmu a slobodomurárskej pliagy.
<br>217
<br>
<br>Každý člen strany, každá bunka, bola na svojom mieste na teréne slovenska. Každá bunka bola zakopaná vo svojej lišacej diere, vo svojom bojovom hniezde. Pre radového vojaka strany bol terén neprehľadný, neustále sa bojovalo zblízka. Radový vojak videl iba svojho najbližšieho spolubojovníka, na najbližších druhov sa musel spoliehať. Cítil sa ako uzlík v sieti strany, nemohol mať prehľad a predstavy o sile strany. Vedel, že musí vydržať až do poedka, aj keby mal byť posledný.
<br>219
<br>
<br>Lyčko si o svojej žene myslel, že je tak trochu dobrodružka ako jej otec, ktorý sa v puči pridal ku generálovi Prchalovi a odtiahol svoju jednotku do Rumunska.
<br>224
<br>
<br>Zomierajúcej žene slúžiť, prekladať ju, previnovať, slovom a pohladením tíšiť jej ležaním dobolené telo bolo ťažšie než slúžiť revolučnej myšlienke.
<br>234
<br>
<br>Nemecké vojská prekročily sovietske hranice. Führer sa rozhodol. Vyhlásenie von Ribbentropa. Ríšsky zahraničný minister prijal veľvyslanca sovietskej vlády Dekanosova, že ríšska vláda prikročila. Na osvetlenie agresívnej a deštruktívnej politiky Sovietov budú uverejnené dokumenty. Svetovej verejnosti sa predkladá. Zpráva, zpráva, zpráva hlavnéjo veliteľstva, vnútra, ríšskeho vodcu SS a šéfa polície. Ríšsky minister propagandy prečítal Führerov odkaz nemeckému národu do rozhlasu. V závere sa hovorí, že Moskva týmto svojím postupom porušila nielen ustanovenie priateľského paktu, ale aj zradila najhorším spôsobom.
<br>248
<br>
<br>Zprávy STK. 22. júna. Zprávy o vyhlásení vojnového stavu medzi Ríšou a SSSR prišli do Bratislavy v skorých ranných hodinách. Vo vládnej budove už zavčasu bol čulý ruch. U ministra vnútra...Na chodbách sme videli ministra národnej obrany. Čelní dejatelia na veliteľskom môstku štátu.
<br>Ulice avného mesta Bratislavy mali obvyklý nedeľný ráz. Ľudia prichádzali z vidieka, vchádzali do kostolov a vychádzali, výpravy odchádzali na výlety.
<br>Hoci na Slovensku úrady mali stále do činenia s agentmi Moskvy, lebo to bolo hlavne Slovensko, kde komunisti nasadili najväčšie úsilie. Pod rúškom rozličných poslaní na Slovensko chodilo stále viac a viac agentov, ktorí boli prichytení pri rozvratnej práci. Letákové akcie udusené v zárodku.
<br>Slovensko oslobodené od boľševického rozvratu.
<br>249
<br>
<br>Kňaz-prezident-vodca kresťanského štátu uľahčil svedomiu veriacich príslušníkov svojej farskej republiky. Kto vykynoží a do koreňa vyhubí komunistickú čeliadku, zaslúži sa o blaho ľudstva, rozohňoval vojská, ktoré posielal na východný front.
<br>Nie je Slovák, ani Slovan, kto je boľševik.
<br>250
<br>
<br>Krvilačnou bojovnosťou vodcu nadulo sa tisíc úst rečníkov a kazateľov, krvavo sa sfarbila denná tlač, krvou chripely ampliony, krvou sa máčala dlážka a steny vyšetrovacích väzníc.
<br>250
<br>
<br>
<br>
<br>
<br>
<br>
<br>
<br>
